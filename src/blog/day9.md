---
title: Dag 9 (22 februari)
date: 2019-02-22
excerpt: BarCamp X
type: post
blog: true
---

Vandaag was een speciale dag! Icapps organiseerde hun 10de editie van "BarCamp", een event op het bedrijf waarbij verschillende mensen komen spreken, demo's tonen en overleggen. De sprekers komen zowel van het bedrijf zelf als extern. Zo worden er interne zaken besproken, demo's getoont van producten waar de teams aan bezig zijn en nieuwe projecten en technologieën uitgelicht. Er was een strak schema en het duurde de hele dag. Er waren bijvoorbeeld demo's van tv apps, 3d models en zelfs een AI robot genaamd "Pepper". Nieuwe technologieën zoals AI en Flutter werden uitgelicht en besproken of deze van nut zouden zijn voor het bedrijf. Een externe spreker die voor Philips werkt in Nederland was ook aanwezig. Hij kwam ook over Flutter praten omdat zij dit in hun bedrijf al in de praktijk gebruiken.

Het thema van de BarCamp was "X factor", omdat dit de 10de editie was. Verschillende mensen deden een actje voor een jury, sommige al serieuzer dan de andere. Het event was tof ineen gestoken en erg interessant. Het is leuk om te zien dat een groot bedrijf zoals dit toch de tijd neemt voor zijn werknemers en zo'n leuke dingen organiseert.
