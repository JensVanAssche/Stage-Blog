---
title: Dag 3 (14 februari)
date: 2019-02-14
excerpt: Voorbereiding en een vergadering
type: post
blog: true
---

Het echte begin van het project is eindelijk in zicht. Ik heb een aanvraag moeten doen bij de “DevOps” van het bedrijf voor een Bitbucket repo op te zetten. Best grappig eigenlijk, ik moest een aanvraag doen via een heel formulier terwijl die mannen gewoon in het zelfde gebouw zitten. Dit is natuurlijk om het zo efficiënt mogelijk te doen, maar ik kon er de absurditeit zeker van inzien.
Na nog wat uitleg van een collega over de best practices van het bedrijf i.v.m. React kon ik eindelijk aan het echte werk beginnen. Ik heb maar een paar dingen kunnen neertypen voor Kristof vroeg of ik wou meedoen met een teamvergadering. Eerst was ik een beetje geschrokken door de vraag. Ik werk hier nog maar 3 dagen en nu al een vergadering meemaken? Maar natuurlijk ging ik meedoen, zou saai zijn om zo’n kans te laten liggen.

Heel het team ging de trap op naar een aparte ruimte voor de vergadering. Die ruimte was voor de helft met glas omrand dus je had een mooi overzicht over het hele verdiep beneden. Een paar interessante onderwerpen kwamen aan bod en aan Kristofs en anderen hun gezicht te zien interessantere dan anders. Het ging o.a. over nieuwe krachten die in de toekomst de teams komen versterken, over de verschillende projecten waar iedereen aan het werken is en ook een personenrondje. Tijdens dit rondje kwamen persoonlijke zaken naar boven zoals huidige en toekomstige ambities en de wil naar zelfverbetering in het bedrijf. Ik kreeg ook de kans om mezelf voor de eerste keer aan het hele team voor te stellen; wat ik doe en wat ik kom zoeken in een stage bij hun. Ik ben blij dat deze vergadering plaats heeft gevonden en zo vroeg in mijn stage ook. Ken ik het team ineens een pak beter en wat ze doen en kennen ze mij ook een beetje beter.
