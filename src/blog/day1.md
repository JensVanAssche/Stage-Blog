---
title: Dag 1 (12 februari)
date: 2019-02-12
excerpt: De eerste dag!
type: post
blog: true
---

Dus, de eerste dag. Best spannend allemaal. Ook al heb ik hiervoor al eens bij een kleiner web agency gewerkt, dit is toch anders. Het bedrijf is een pak groter dan de andere. Er is meer volk, meer kantooroppervlakte en ze zijn schijnbaar professioneler. Dit houdt het bedrijf niet tegen om toch een werknemer vriendelijk standpunt in te nemen. In het kantoor staan er o.a. een schotterskas en een bar. Er wordt staand gegeten aan hoge tafels, dit is om eens de benen te strekken na al dat zitten achter schermen. Een geniaal idee als je het mij vraagt. Ook de sfeer is heel los en vrij informeel.

Kristof is het hoofd van meerdere teams in het bedrijf en mijn stagepromotor. In het begin van de dag legt hij mij uit hoe het bedrijf ineen zit en functioneert. Het bedrijf is onderverdeeld in kleinere “productteams” die zich elks toeleggen op een aantal producten die het bedrijf ontwikkeld. Elk team heeft dan zo een mix van front- en back-end developers, mobile en native developers en designers; afhankelijk van de opdracht.

Ik toegewezen aan team 4, een team dat Kristof overziet en de koosnaam “PixelPack” heeft. Ook al zit ik in een team, ik krijg toch een aparte opdracht om op gang te komen. Kristof heeft het me duidelijk gemaakt dat hij niet dezelfde fouten wilt maken zoals met voorgaande stages en geen handjes gaat vasthouden. Ik moet pro-actief werken en zelf vragen stellen als ik iets niet snap, net zoals de andere werknemers feitelijk. De opdracht wordt ook serieus genomen en is niet zomaar een “nutteloze stage opdracht”; het is iets dat het bedrijf weldegelijk gaat gebruiken.

De opdracht zelf bestaat uit een React front-end, een Node server backend, een eigen gemaakte CMS voor de admin en een mailservice. Ik moet samenwerken met een scrummaster en product owner, een scrumboard bijhouden en mijn code doorsturen voor review, ik moet user stories schrijven en zelf mensen aanspreken die baat hebben bij het product voor informatie en feedback. Direct een hele boterham. Maar een reële boterham en dat is leuk; direct kunnen meedraaien in de echte workflow van het bedrijf. Ik ben opgelucht dat Kristof zo duidelijk en transparant is over wat hij van mij verwacht en hij verwacht hetzelfde van mij. Al zeker een geslaagde eerste dag. Ik kijk uit naar wat de komende weken brengen!
